<h3>8ος Πανελλήνιος Διαγωνισμός Ανοιχτών Τεχνολογιών στην Εκπαίδευση 2025-2026</h3>
<h3>4o Νηπιαγωγείο Ευκαρπίας, Γιάννα Καπλάνη ΠΕ60 Νηπιαγωγός - 1ο Δημοτικό Σχολείο Ευκαρπίας, Δουβλετής Χαράλαμπος ΠΕ86 Πληροφορικής</h3>
<h1>Καλλιεργώντας τον κήπο των Αρωμάτων και  των Αισθήσεων για το κοινό καλό</h1>

<h2>Αναλυτική Περιγραφή Ιδέας</h2>

<p>
Το 4ο Νηπιαγωγείο Ευκαρπίας και το 1ο Δημοτικό Σχολείο Ευκαρπίας συνεργάζονται για να αναδείξουν
την επιχειρηματικότητα στο πλαίσιο του σχολείου για το κοινό καλό. Το 4ο Νηπιαγωγείο Ευκαρπίας
έχει δημιουργήσει έναν κήπο με αρωματικά φυτά όπως λεβάντα, θυμάρι, ρίγανη, δεντρολίβανο και αρμπαρόριζα.
Σκοπός της εργασίας είναι οι μαθητές να γνωρίσουν τη διαδικασία της καλλιέργειας, την επεξεργασία της πρώτης ύλης,
την κατασκευή, τη συσκευασία και την προώθηση προϊόντων.
</p>

<p>
Το αποτέλεσμα αυτής της τεχνολογικά ενισχυμένης εργασίας έχει αποκλειστικά κοινωνικό πρόσημο. Τα προϊόντα
που θα παραχθούν και θα διατεθούν έχουν ως μοναδικό σκοπό το «Κοινό Καλό». Οι πόροι που θα προκύψουν
θα επενδυθούν για τη δημιουργία υλικού για μαθητές με ειδικές μαθησιακές ανάγκες (ΔΕΠΠΥ, φάσμα αυτισμού κ.ά.).
Η τεχνολογία λειτουργεί ως εργαλείο δημιουργίας αξίας που επιστρέφει στην κοινότητα.
</p>

<h3>Δραστηριότητες μαθητών</h3>

<h4>Μαθητές Νηπιαγωγείου</h4>
<ul>
  <li>Καλλιέργεια αρωματικών φυτών.</li>
  <li>Παρακολούθηση ανάπτυξης φυτών και προσαρμογή καλλιέργειας ανάλογα με τις συνθήκες.</li>
  <li>Αξιοποίηση ρομποτάκια για παρακολούθηση των καλλιεργειών.</li>
  <li>Προγραμματισμός του ρομποτάκι-καλλιεργητή για μέτρηση και φροντίδα των φυτών.</li>
</ul>

<p>
Η χρήση του ρομποτικού κιτ Botzees Classic εισάγει τους μαθητές στις αρχές της Γεωργίας Ακριβείας
(Precision Agriculture), επιτρέποντας τη δημιουργία αυτόνομων ρομποτικών οχημάτων για «περιπολίες»
του κήπου και ανάπτυξη δεξιοτήτων υπολογιστικής σκέψης και οικολογικής συνείδησης.
</p>

<h4>Μαθητές Δημοτικού</h4>
<p>Οι μαθητές δημιουργούν κατασκευές ρομποτικής και αυτοματισμού για τη βιωματική αξιοποίηση από το Νηπιαγωγείο:</p>
<ul>
  <li>Παρακολούθηση υγρασίας χώρου.</li>
  <li>Παρακολούθηση θερμοκρασίας χώρου.</li>
  <li>Παρακολούθηση βαρομετρικής πίεσης.</li>
  <li>Παρακολούθηση υγρασίας εδάφους.</li>
  <li>Προγραμματισμός των κατασκευών για παρακολούθηση περιβάλλοντος.</li>
</ul>

<h3>Εκπαιδευτικοί Στόχοι του Έργου</h3>
<p>Το έργο στοχεύει στην ολιστική ανάπτυξη των μαθητών μέσω βιωματικής μάθησης, συνεργασίας και αξιοποίησης ρομποτικής:</p>

<ol>
  <li>
    <strong>Ανάπτυξη δεξιοτήτων STEM &amp; Ανοιχτών Τεχνολογιών</strong>
    <ul>
      <li>Εξοικείωση με προγραμματισμό, ρομποτική, αυτοματισμό και αισθητήρες.</li>
      <li>Κατανόηση της αξίας του ανοιχτού λογισμικού και υλικού.</li>
      <li>Σύνδεση τεχνολογίας με καθημερινές εφαρμογές.</li>
    </ul>
  </li>
  <li>
    <strong>Βιωματική και Διαθεματική Μάθηση</strong>
    <ul>
      <li>Σύνδεση γνώσεων από διαφορετικά γνωστικά αντικείμενα.</li>
      <li>Μάθηση μέσω πράξης (learning by doing).</li>
      <li>Ενίσχυση παρατήρησης, διερεύνησης και επίλυσης προβλημάτων.</li>
    </ul>
  </li>
  <li>
    <strong>Ανάπτυξη Επιχειρηματικής Σκέψης και Δημιουργικότητας</strong>
    <ul>
      <li>Κατανόηση σταδίων παραγωγής προϊόντος από πρώτη ύλη έως διάθεση.</li>
      <li>Ανάπτυξη σχεδιασμού, οργάνωσης, συνεργασίας και δημιουργικής έκφρασης.</li>
      <li>Ενίσχυση πρωτοβουλίας και υπευθυνότητας.</li>
    </ul>
  </li>
  <li>
    <strong>Καλλιέργεια Περιβαλλοντικής Συνείδησης και Βιωσιμότητας</strong>
    <ul>
      <li>Κατανόηση σημασίας βιώσιμης καλλιέργειας και φροντίδας περιβάλλοντος.</li>
      <li>Ανάπτυξη στάσεων σεβασμού προς φύση και πόρους.</li>
      <li>Σύνδεση οικολογικής δράσης με καθημερινή ζωή.</li>
    </ul>
  </li>
  <li>
    <strong>Συμπερίληψη, Ενσυναίσθηση και Κοινωνική Ευαισθητοποίηση</strong>
    <ul>
      <li>Καλλιέργεια αποδοχής διαφορετικότητας και κοινωνικής υπευθυνότητας.</li>
      <li>Ευαισθητοποίηση σε θέματα προσβασιμότητας και ειδικών εκπαιδευτικών αναγκών.</li>
      <li>Ανάπτυξη ενσυναίσθησης μέσω δημιουργίας προϊόντων για το κοινό καλό.</li>
    </ul>
  </li>
  <li>
    <strong>Ενίσχυση Συνεργασίας και Κοινωνικών Δεξιοτήτων</strong>
    <ul>
      <li>Ανάπτυξη συνεργασίας μεταξύ διαφορετικών ηλικιών.</li>
      <li>Ενίσχυση επικοινωνίας, σεβασμού και ομαδικής εργασίας.</li>
      <li>Καλλιέργεια αίσθησης «ανήκειν» στην σχολική κοινότητα.</li>
    </ul>
  </li>
</ol>

<h3>Αναμενόμενα Αποτελέσματα του Έργου</h3>

<h4>Για τους μαθητές</h4>
<ul>
  <li>Απόκτηση βασικών γνώσεων ρομποτικής, αυτοματισμού και βιώσιμης καλλιέργειας.</li>
  <li>Ανάπτυξη δεξιοτήτων συνεργασίας, επίλυσης προβλημάτων και δημιουργικής σκέψης.</li>
  <li>Ενίσχυση αυτοπεποίθησης και ενεργούς συμμετοχής στη μάθηση.</li>
  <li>Καλλιέργεια κοινωνικής υπευθυνότητας και ενσυναίσθησης.</li>
</ul>

<h4>Για το σχολείο</h4>
<ul>
  <li>Δημιουργία ανοιχτού, βιωματικού εκπαιδευτικού χώρου (κήπος – εργαστήριο μάθησης).</li>
  <li>Παραγωγή εκπαιδευτικού υλικού και κατασκευών ανοιχτού χαρακτήρα.</li>
  <li>Ενίσχυση συνεργασίας μεταξύ διαφορετικών σχολικών βαθμίδων.</li>
  <li>Ενδυνάμωση κουλτούρας καινοτομίας και ανοιχτών πρακτικών.</li>
</ul>

<h4>Για την κοινότητα</h4>
<ul>
  <li>Παραγωγή προϊόντων με κοινωνικό και αισθητηριακό όφελος, ειδικά για παιδιά με ειδικές ανάγκες.</li>
  <li>Ευαισθητοποίηση τοπικής κοινότητας σε θέματα συμπερίληψης, βιωσιμότητας και ανοιχτών τεχνολογιών.</li>
  <li>Δημιουργία παραδείγματος καλής πρακτικής για υιοθέτηση από άλλα σχολεία.</li>
</ul>
